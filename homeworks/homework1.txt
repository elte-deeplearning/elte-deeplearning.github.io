Deep Learning Szeminárium
2019, tavaszi félév
1. Házi feladat


Az első házi feladat célja, hogy mindenki kialakítsa azt a python
környezetet, amiben deep learning modelleket fog majd tudni futtatni.

A feladathoz az alábbi linken található példakódra lesz szükség:
https://github.com/zsoltzombori/keras_fashion_mnist_tutorial/blob/master/fashion_mnist_dense.py

A program a fashion_mnist nevű adathalmazon tanul meg egy osztályozási
feladatot és kb 90%-os pontosságot ér el. A házi feladat során ezt a
programot kell többször lefuttatni, apró módosításokkal, azt
vizsgálva, hogy a rendszer hogyan reagál különböző hiperparaméterek
megváltozására. 3 hyperparamétert fogunk vizsgálni, mindegyiket 3
értékkel. Ez összesen 9 futást eredményez, és a rendszer teszthalmazon
elért pontosságát kell lejegyezni. Tehát a házi feladat megoldásaként
9 számot kell elküldeni.

1. Minibatch méret (BATCH_SIZE): Egyetlen tanító lépésben nem egyetlen
adatpont alapján, hanem több adatpont hatását átlagolva módosítjuk a
neurális háló paramétereit. Ez egyrészt nagyobb párhuzamosítást tesz
lehetővé, másrészt stabilabbá teszi a tanulást.

Feladat:
Futtasd le a példakódot 8, 512 és 4096 -os minibatch
mérettel!

2. Tanulási ráta (LEARNING_RATE): A tanulási ráta határozza meg, hogy
a negatív gradiens irányába milyen nagy mértékben lépjünk el.

Feladat:
Futtasd le a példakódot 0.1, 0.001, 0.00001-es tanulási rátával!

3. Hálózati architektúra: A hálózat rétegeinek száma illetve az egyes
rétegek mérete nagyban befolyásolja a hálózat teljesítményét.

Feladat:
Futtasd le a példakódot, úgy módosítva a hálózat architektúráját, hogy
1, 2, 3 rejtett réteg legyen (rétegenként 512 neuronnal).


Beadási határidő: 2019. március 8. (péntek) 24h.
Beadás módja: email-ben a zombori@renyi.hu címre
